## Artikel 29c

1. Een platformaanbieder wordt geacht de door de gebruikers van zijn dienst aangeboden werken van letterkunde, wetenschap of kunst openbaar te maken, wanneer hij het publiek daartoe toegang verleent. Indien de platformaanbieder daarvoor toestemming heeft verkregen, geldt die toestemming ook voor de openbaarmaking door gebruikers , tenzij zij op commerciële basis handelen of hun activiteit significante inkomsten genereert. De platformaanbieder verstrekt de makers, of hun rechtverkrijgenden, op hun verzoek adequate informatie over het gebruik van werken waarvoor toestemming is verleend.

2. Deplatformaanbiederdiegeentoestemmingheeftverkregen,isaansprakelijkvoordeinbreuk op het openbaarmakingsrecht, tenzij hij aantoont dat:

    1°. hij alles in het werk heeft gesteld heeft gedaan om toestemming te verkrijgen;
    
    2°. hij alles in het werk heeft gesteld om, in overeenstemming met de hoge industriële
normen van professionele toewijding, ervoor te zorgen dat bepaalde werken ten aanzien waarvan de makers of hun rechtverkrijgenden hem relevante en noodzakelijke informatie hebben verstrekt, niet beschikbaar zijn; en
    
    3°. hij, na ontvangst van een voldoende onderbouwde kennisgeving van makers of hun rechtverkrijgenden, de gemelde werken snel van zijn website heeft verwijderd of de toegang daartoe onmogelijk heeft gemaakt, en hij in overeenstemming met het onder 2°. bepaalde alles in het werk heeft gesteld om te voorkomen dat de gemelde werken in de toekomst weer worden aangeboden.

3. De platformaanbieder verstrekt de makers, of hun rechtverkrijgenden, op hun verzoek adequate informatie over de maatregelen die zijn getroffen om aan het in de onderdelen 2°. en 3°. van het tweede lid bepaalde te voldoen.

4. De platformaanbieder stelt de gebruikers van zijn dienst in de algemene voorwaarden op de hoogte van de beperkingen op het auteursrecht.

5. De platformaanbieder stelt een geschillencommissie in waar gebruikers klachten kunnen indienen over de wijze waarop aan het in de onderdelen b respectievelijk c van het tweede lid bepaalde gevolg wordt gegeven. De geschillencommissie is onpartijdig en geeft, gehoord de maker of zijn rechtverkrijgende van het werk in kwestie, een doeltreffend, snel en aan menselijke toetsing onderworpen oordeel.

6. Bij algemene maatregel van bestuur kunnen nadere regels worden gegeven over de toepassing van dit artikel.

7. Voordetoepassingvanditartikelwordtondereenplatformaanbiederverstaaneenaanbieder van een dienst van de informatiemaatschappij die als belangrijkste of een van de belangrijkste doelstellingen heeft een grote hoeveelheid door de gebruikers van de dienst aangeboden werken van letterkunde, wetenschap of kunst op te slaan en toegankelijk te maken voor het publiek, waarbij hij deze werken ordent en promoot met een winstoogmerk.
